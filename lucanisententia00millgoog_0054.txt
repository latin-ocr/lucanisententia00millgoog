42

nullas partes agit ¹), ita ut manifestum sit totam illam
narrationem , non quod res se obserat, sed sine ulla
necessitate insertam esse. Lector autem Romanus , rebus
mirificis intentus , et miraculorum avidus , summam
voluptatem et delectationem e pavida simulatione, deinde
e divina mentis incitatione et vaticinatione Sibyllae , ex
diris mysteriis Erichthonis et resuscitato cadavere perci·
piebat ‚ quae omnia nobis nimis artificiosa nec satis
verisimilia videntur. Et in locum Martis , aut fluminum
apud Homerum cum hominibus pugnantium , substituit
homines miracula fortitudinis perficientes , ut Vulteium
et Scaevam et illos Massilienses , quos poeta fere ludicro
modo morientes depingit. 2)

Eodem consili0‚ ut rebus mirificis lectorem delectaret,
eas fabulas modo commemoratas, de Medusa, de certa-
mine Antaei et Herculis aliasque induxisse videtur.
Quod etiam argumento esse potest poetam ipsum intel-
lexisse illud novum poesis genus historicum quodam modo
frigidum et nudum fieri, si nihil nisi res gestas· caneret.

Neque poetae facile erat ‚ deis ab antiquis poetis traditis,
ipsis intervenientibuS, omniaque agentibuS, expulsis, in
rebus ex ponendis causam cuncta moventem designare.

Quam rem quo modo Lucanus expediat, capitibus se·
quentibus 'indagabimus

 

1) Erat consul anno 54 et Pharsalico bello Achaiae praeerat
cf. Val. Max. 128 ε 10. ·

2) De Vulteio cf. 1V2474-5793 de Scaeva cf. V12140-2623
de Massiliensibus cf. 111: 567-751. ’

