34

„quod erat ,3 deo natum , nomine ipsius dei nuncupabant,
tum autem res ipsa, in qua vis inest maior aliqua sic
appellatur, ut ea ipsa nominetur deus„ ut Fides, ut

⁶ Mens, . . . Earum omnium rerum quia vis inerat tanta ,

ut sine deo regi non posset, ipsa res deorum nomen
obtinuit.'’ 1) Etiam apud Lucanum talis dea Stoicorum, ex
ideis assumpta , adhibetur. Nam Pompeianis et Caesa-
rianis inter se amicitiam conciliantibus ‚ quo facto postea
Petreii iussu illa miserrima clades edita est, poeta
versibus sonoris Concordiam invocat:

„Nunc adeS, aeterno complectens omnia nexu p

Ο rerum mixtique salus ‚ Concordia , mundi

et sacer orbis amor” 2)

Et est valde notandum ut poeta huic deae, notioni
philosophicae ‚ multo maiorem vim et potentiam attribuat
quam Veneri aut Minervae ‚ obiter, ut supra demon-
stravimuS, et ieiune commemoratis , quod rursus argu-
mento est , poetam multo maiorem fidem deis Stoicis ,
quam Olympicis habere.

Etiam aliam deam· in Pharsalia, ipsam loquentem
mortalemque adhortantem , indicare debemus. Caesar
enim ad Rubiconem pervenit, sed etiam tum Italiae ,limi-
tem transgredi dubitat, cum:

„Ingens visa duci Patriae trepidantis imago
clara per obscuram voltu maestissima noctem
turrigero canos effundens vertice crines
caesarie lacera , nudisque adstare lacertis,

et gemitu permixta loqui: quo tenditis ultra‘?
quo fertis mea signa ‚ viri‘? Si iure venitis

si cives huc usque licet.’' 3)

Sed Patria non est dea e religione vulgari nec e philo-
sophia⁴ nota, quin etiam contendere possimuS‚ eam
omnino non ut deam, sed ut feminam Caesari apparere.
Utut res se habet, haec imago ‚ ex imaginatione fervida Lu-

 

1) Cic. de N. D. 23:60461. 2) Ph. IV: 189 sq.
3) Phara 12186 sq.

 

