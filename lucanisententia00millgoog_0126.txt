114

„quaque patet terras inter lunaeque meatus ,’
(semidei manes habitant, quos ignea virtus
innocuos vita patientis aetheris imi

fecit) et aeternos animam collegit in orbes
non illuc auro positi nec ture sepulti
perveniunt. illic postquam se lumine vero
implevit, stellasque vagas miratur et astra
fixa polis ‚ vidit quanta sub nocte iaceret
nostra dies ‚ risitque sui ludibria trunci.'' 1)

Mirum quam haec sententia, sine dubio e doctrina
Senecae sumpta, recedit ab imagine vitae futurae, qua-
lem HomeruS, maximus poeta, sibi informat ς Achillem
enim depingit in inferis acerrime de sua sorte querentem
et exclamantem se multo praeferre esse famulum alicuius
domini pauperis in terra, si iterum vivere liceret, quam
omnibus umbris in Hade degentibus imperare. 2) Quan-
to nobiliorem imaginem noster poeta nobis ante ocu-
los ponit Pompeii, in coelo „lumine impleti‚’' studia
humana ‘sordida atque viles curas despicientis! His ver-
bis utriusque poetae comparatis in oculos incurrit, quo
modo philosophia quasi caliginem ab hominum animis
dispulerit. ,

Fuere qui, fortasse a Micylo commoti, putarent totam
hanc imaginem e Platonica doctrina de immortalitate
esse sumptam ‚ 3) neque negare possumus illa verba
„lumine vero implevit'' „Platonem sonare.'' Fortasse
etiam Vergilius , qui de morte tam sollemniter agit, ali-
quid valuit. Sed ab alia parte constat multos Stoicos
docuisse animas bonorum corpus mortale relinquentes
statim aerem sive coelum petere ‚ 4) atque sub luna ha-

 

1) Phars. IX: 6—14. Lectio satis incerta. Priscian„ et Cod.
Ashburnh. habent „quodque.” Gronovius autem (Observ. I pg. 13)
coniecit vrs 6 pro patet: „patens'', (accusativo pendente ab „habi-

tant ‚”) satis feliciter.
2) Odyss 11:488. 3) Cf. Haskins ad hunc locum.

. 4) Cic. Tusc. 1:182423 Lactant. VII: 20 Tertull. de an. 54.

 

 

