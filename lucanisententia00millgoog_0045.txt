33

locus modo inseritur, ut Cato occasionem habeat ad illud
clarissimum responsum Labieno dandum‚‘de quo paullo post.

Imprimis notandum est, ut se invito Stoicum agat,
nam cum dolore et desperatione commotus totam provi-
dentiam negat, exclamat:

„Mentimur Iovem regnare.’' ¹)

Sed aliud etiam dogma Stoicis peculiare apud Luca-
num pronuntiatur. Discipuli Zenonis enim putant ali-
quando eos deoS‚ Iovis ministros, cum conflagratione
totius mundi perituroS, Iovem solum immortalem esse:
etiam hac in re igitur modo verbiS, non revera cum
religione vulgari consentiunt. 2) Lucanus autem bis de
morte deorum agit. Nam illa nocte qua Caesar, summo
periculo soluS, parvo navigio Italiam ex Epiro petiit,

„rupisse videntur
concordes elementa moras, rursusque redire
nox manes mixtura deiS.” 3)

Alibi autem Pluto afflictatus dicitur, quod dei nondum
moriantur:

„et rector terrae ‚ quem longa in saecula torquet
mors dilata deum.'' 4)

Si autem constat tantummodo Stoicos deos mortales
informare , (ut ex eorum physica sequatur etiam necesse
est ,) perspicuum est nostrum, his locis quidem, Stoissare.

Quo modo autem ille locus ubi deos esse omnino
negat, accipiendus videatur ‚ supra iam diximus

Quamquam Stoici modo unum deum esse credebant,
toto mundo omnibusque eius partibus infusum, tamen ‚
ut magis cum· religione vulgari consentire viderentur ‚

 

 

1) Phara. VH: 447.

2) De hoc dogmate cf. Chrysippum (apd. Plut. de Stoic. Rep.
38 ε 5) qui asseverat Solem et lunam et ceteros deos , et natos et
perituros esse, Iovem vero aeternum esse, cf. Philo. Aetern. m.
c. 9. Orig. c. Cels, IV 268. Plut. def. orac. 19. cf. Zeller 111. pg. 154.

3) Phara. V: 634 sq. cf. Seu. Herc. Oet. 1119: „omnes pariter
deos perdet mors aliqua et chaos.'’ 4) Ph. VI: 697 sq.

3

