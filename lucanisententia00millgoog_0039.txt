27

ex parte potest condonari, quod Argonautica est fabula,
e temporibus mythicis sumpta. Sed aliter res se habet,
cum aliqui heros est avus meus, si locuS, ubi illa mirifica
geri dicuntur, quotidie a me spectatur, si optime scio
omnes eas res omnino non deis auctoribus, sed e causis
humanis , prorsus ut etiam hodie quotidie fiant, gestas
esse. Num ullus Romanus credidisset, deam Discordiam
ex inferis descendisse seque in Capitolio collocasse, ut
avum suum ad bellum civile adhortaretur? Num veri-
simile visum fuisset, Caesarem, ut alterum Achillem,
matrem Venerem adiisse , auxilium contra Pompeium
precantem ‘2 Num fortitudo Vulteii et Scaevae magis
mirabilis esset, si poeta asseveravisset, Martem reapse
eorum figuras induisse ‘2

Sine dubio tales fabellae non modo taedium, sed etiam
risum lecturis movissent. Quam ridiculus e. g. ille longus
sermo Hannibalis et Martis apud Sihum Italicum (in
Punicis) videtur, post pugnam Cannensem factam, quid
sit faciendum , deliberantium. Macte virtute, Lucane,
quod tam aniles et ineptas fabulas effugeris! ’

Summo iure deis , non coelo et aethere , sed aqua et
igni interdixisti!

Nihilo minus poeta noster non prorsus de via trita rece-
dere potuit, quin nonnumquam, e consuetudine poetica,
quasi ad carmen ornandum, deos Olympicos afferat. Et
statim in mentem venit ille clarissimus locus Lucretii, Vene-
rem Matrem invocantis. 1) Quis autem magis deis omnem
mundi curam abiudicat quam Lucretius‘? At non dubi-
tavit deos vulgares ad poema amplificandum commemorare.-

Quid autem ipse Lucanus senserit, luce clarius ex hoc
uno versu dubitationis pleno apparet:

„Si qua fidem meruit superos mirata vetustas'' 2)

Deis Olympicis igitur, quiin Pharsalia commemorantur,
descriptis, constatgLucanum iis deis vulgaribus fidem non
adhibuisse.

 

1) Lib 1. s. init. 2) phars. 111 2 406.

