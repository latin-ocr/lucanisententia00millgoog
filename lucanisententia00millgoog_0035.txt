23

tamen deae personali, ut aiunt, et potenti credidisset,
ut vulgus credebat, num modo uno loco, idque obiter,
Venerem commemorasset ‘I

At de hoc loco imprimis „ex ungue leonem'’ dicere
possumus: nam alii dei Olympici non pulchrius discedunt!

Alibi enim matrona furibunda et attonita in scaenam
prodit: 1)

„vocibus his prodens urgentem pectora Phoebum:
quo feror, o Paean: qua me super aethera raptam
constituis terra l'’

Phoebus autem surdus videtur , nec matronam aliquo
responso dignatur, ut sine dubio matronae Homericae
gratificatus esset, sed „matrona haec ait, et lasso iacuit
defecta furore’', et cum matrona tum Phoebo desertis,
liber subito explicit! Quamquam Phoebus invocatur, poeta
non edocet quae sit Phoebi potentia neque quo modo
illam feminam inspiraverit: deus tantummodo mera vox
videtur, ad rem amplificandam, non ut quidquam efficiat,
adhibitus· ’

Etiam alio loco Phoebum commemorat, quo imprimis
perspicuum est, quantum noster dignitati potentiaeque
deorum Olympicorum deroget. Primo tanquam heros ex
aliqua fabula inducitur; nam: ·

„Ultor ibi expulsae premeret cum viscera partus

matris adhuc rudibus Paean Pythona sagittis

explicuit, cum regna Themis tripodasque teneret.'’ ²)

Iuvenis strenuus et impiger fuisse videtur, Pythone enim
vix interfecto ,

„ut vidit Paean vastos telluris hiatus
divinam spirare fidem , ventosque loquaces
exhalare solum , sacris se condidit antris
incubuitque adyto , vates ibi factus Ap0110.'’ 3)

Num origo oraculi Delphici causaque potentiae fatidicae
magis frigide et ieiune tradi potest‘? Sed quae sequuntur,
illum miserum iuvenem paene ridiculum reddunt! Satis

 

1) Phars- 1:677. 2) Phars. V ε 79 sq. 3) Phars. V:83 sq.

