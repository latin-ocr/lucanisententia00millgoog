108

Valde mirum igitur, quod idem philosophus aliis locis
totidem verbis immortalitatem negat. Nam in fabula
Troadum, fere ab omnibus doctis Senecae adscripta,
versibus gravibus et pulchriS, summam dubitationem
movet:

„Quicquid sol oriens quicquid et occidens
novit, caeruleis Oceanus fretis

quicquid bis veniens bis fugiens lavat,

aetas pegaseo conripiet gradu.

post mortem nihil est ipsaque mors nihil,
spem ponant avidi, solliciti metum.” ¹)

Ne Lucretius quidem fortius et apertius vitam futuram
negat, quin ipsa verba conveniunt: mors nihil est. 2)
Etiam verba clarissima Caesaris , quibus probare conatur
Catilinarios extremo supplicio non afficiendos esse ‚ quod
mors sit quieS, non poena 3), satis ostendunt ut haec
opinio tristis homines eius temporis incesserit. Eo magis
autem his versibus 'magnificis Manilii vehementer com-
movemur, qui mirabili modo curn spiritu poetarum re-
centiorum conspiranS, homini aliquid divinum atque
immortale arrogat:

„An dubium est, habitare deum sub pectore nostro

in coelumque redire animas, coeloque venire&

..... Quid mirum, noscere mundum

si possunt homineS‚ quibus est et mundus in ipsiS,

exemplumque dei quisque est in imagine parva‘?

 

1) Of. Son. Troad. edit. Peiper. vrs. 391-4, 406-8, Legendus
est chorus 380-418.

2) Lucret. 111: 797 sq. 830. Imprimis Plinius Maior V112188—
191 hac de re legendu83 nullus atheos hodie fortius immortalitatem
negare possit. Alii rursus rem in medio ponunt, ut ille tristis
Stoicus , Tacitus , sic Agricolam mortuum allocutus: „Si quis piorum
manibus locus ‚ si, ut sapientibus placet ‚ non cum corpore exstin-
guuntur magnae animae , placide quiescas”, etc.

3) Sall. catil. 51:20.

