120

dem, qui neque homines plebei, neque philosophi erant.
Sed non raro postulatis artis poeticae obsecutus ‚ philoso-
phia deserta, novam et peculiarem opinionem, imprimis
de ira deorum, promit.

His igitur peractis, speramus fore ut tu, candide
lector, addas· non nimis infeliciter! 1)

 

1) Hoc loco pauca addere volumus de duobus libellis , iam pg. 5
commemoratis ‚ quos sero in nostras manus delatos ‚ non prius afferre
potuimus, Primus est „Fr. Ottl.: Lucans philosophische Weltan-
schauung’, et originem Germanam ratione scribendi accurata et
praestantissima prodit. At paginis tredecim vix summas res attin-
gere potuit: sed gaudemus quod ille quoque Lucanum plerumque
Stoissare putat. Aliis septem paginis agit de sententia poetae de
rebus ethicis.

Alter libellus est aemulus nostri, nempe thesis a M. Souriau pro-
posita, quae inscribitur: „de deorum ministeriis in Pharsalia”, et
sua venustate audaciaque originem Gallicam demonstrat. Sed eheu!
quam multum homines duo eadem de re dissentire possunt! Dolemus
enim quod doctissimus Souriau novam philosophiam Romanam exco-
gitavit , aut potius misero Senecae inventionem tribuit, Φ(αἱ. Souriau
pg. 85), „societatem monstruosam'’ inter Epicureos et Stoicos pan-
gens! Admodum dubitamuS, num ullus Romanus tale minutal doc-
trinarum philosophicarum professus sit! Sententia, quae iam pg. 28 sq.
refutare conati sumus, probata, accusat adversarius Gallicus poetam,
ubicunque per punctum temporis , castris Stoicorum desertis , suam
ipsius viam ingreditur, quod castra Epicurea petiverit! Et dum
quaestionem , quam vim fatum et Fortuna in Pharsalia habeat, vix
una pagina attingit, permulta disseruit de Catone ‚ et de quaestione,
num Petronius in animo habuerit illis trecentis versibus in Satyri·
con Lucanum imitari an reprehendere. Quae quaestio cum ad

nostrum argumentum non necessaria sit , lectores nostros ad librum
ipsum perelegantem amandamus.

 

