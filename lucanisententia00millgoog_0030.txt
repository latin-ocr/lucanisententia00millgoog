 

18

Perraro homines sua ipsorum tempora eventusque suae
aetatis revera cognoscere et penitus perspicere possunt;
ita non aegre ferendum, quod Romani primi et secundi
saeculi p. C. n. , parum intellegentes mores hominum ip-
sorum statumque rerum omnino mutatum esse ‚ semper
opinabantur cum libertate recuperata etiam felicitatem
antiquorum temporum redituram esse ‚ quasi libertas
omissa esset sola causa omnium calamitatum.

Si autem constat, poetam arbitratum esse , victoriam
Pompeii maxime e republica futuram fuisse , deos tamen ,
dedita opera, tyranni imperio populum Romanum pro-
stravisse ‚ non mirandum est quod acerbe superos omnis
malignitatis odiique in Romanos accusat, quod deos homi-
nibus infensissimos informat.

Sed contra optime nobis fingere possumuS, aliquem
tristitia et dolore rerum Romanarum commotum, om-
nesque calamitates miseriamque intuentem ‚ quas clades
Pharsalica Romae attulerit, tandem furibundum excla-
mare: „Minime fieri potest, ut dei revera sint, isti qui
tam crudelia et immania in homines innocentes permit-
tant, aut ipsi efficiant !'’ Nonnunquam accidit ut etiam
aliquis nostrum , qui Christiani dicamur, malis et ictibus
fortunae adversae ad summam desperationem adductus ‚
incredulus a se ipso quaerat, num revera esse possit
providentia , quae talia fieri patiatur. Illi versus graves
igitur, summam animi perturbationem tristitiamque sig-
nificantes bominis desperati atque demissi plane „ho-
minem sonant. ’'

Sed admodum dubitamus , num ex eo uno loco efficere
liceat, Lucanum prorsus negare deos esse et regnare.

Fortasse iudex severus de tali inconstantia indigna-
bitur, sed in mentem revocet, Lucanum esse poetam ‚
non philosophum , ut iam antea dictum, ad poetae autem
sententiam saepe animi affectionem habitumque permul-
tum valere, ita ut modo hoc, modo aliud sentiat. Sunt
tamen aliquot loci, ubi poeta alicui providentiae credere

videtum sed singulos inspiciamus.

 

