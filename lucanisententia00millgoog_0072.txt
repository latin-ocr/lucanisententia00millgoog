60

Neque minus poeta cives Brundisii vituperat, quod

hostes recipiant portis:
. . „quas omnes solverat urbis
cum fato conversa fides.” 1) „

Sed imprimis e verbis , quae poeta illi foedo atque
nefario suasori Ptolemaei, Pothino, regem ad caedem
Pompeii incitanti, tribuit, satis apparet quam turpe illi
videatur infelices , a fato pessumdatOS‚ deserere:

„dat poenas laudata fides, cum sustinet, inquit
quos Fortuna premit: fatis accede, deisque
et cole felices: miseros fuge.'’ ⁵2)

At non ad seditionem in fatum excitare homines vide-
tur poeta; sed potius censet hominibus licere in fide
erga aliquem perseverare, quem fatum pessumdat: ethica
cum fato repugnante, praeceptis ethicis parendum putat.

Uno loco autem, ne quidquam omittamus , Catonem
inducit sententiam promentem, tam evidenter expressam
ea imagine apud Hippolytum (cf. pg. 47), homine cum
cane assimulato plaustro alligato, et invito a fato tracto;
Cato enim , a Bruto consultuS, utrum Pompeium an Cae-
sarem in bello civili sequeretur, sic respondit:

„Summum, Brute, nefas civilia bella fatemur,
sed quo fata trahunt , virtus secura sequetur-,⁹⁹ ³)
ubi igitur asseverat esse sapientis hominis voluntatem
fato submittere. .
Sed etiam tum Lucanus hominibus arbitrium liberum

 

1) PharS. 11:704.
2) ‚, VIII : 486 locus etiam supra laudatus.
3) ,‚ 11:286—7. Statim revocant in animum verba Clean-
this , supra allata , sic a Seneca latine conversa:
„Duc me, parens, celsique dominator poli,
quocumque placuit: nulla parendi mora est.
Adsum impiger: fac nolle: comitabor gemens
ducunt volentem fata , nolentem trahunt
malusque patiar ‚ quod pati licuit bono”.
Cf. verba Senecae. „Quid est boni viri? Praebere se fato.” de
Provid. 5 z 5.

