98

in ancipites metuit descendere eventus'', quam ob rem
„Delphica penetralia fatidici Phoebi multos per annos
obducta reserit.'' ¹)

Tum poeta quaerit, quae vis divina Pythiam spiritu
afflet incitetque ad futura hominibus significanda. Iam
supra, capite primo, demonstratum est hac in re ex-
ponenda Lucanum omnino cum Stoicis convenire: nam
suspicatur illam vim esse „magnam partem Iovis, con-
nexam aetherio Tonanti.” 2) Ubi virgineo pectore con-
ceptum est hoc numen ‚ humanam feriens animam ‚ ora
vatis solvit.

Hactenus omnia vere philosophica, sed dolet confiteri
ea, quae sequuntur, magis comoedia Plautina, quam
carmine res graves canente, digna esse! Et statim ap-
paret, unde haec discrepantia. Cum enim summopere
poeta cavisset, ne, deis vulgaribus cum hominibus agen-
tibus inductis‚ in probabilitatam peccaret, ipse hac in re
certe normam artis poeticae violavit, iis rebus in praesenti
tempore narratiS‚ quae omnino cum sua aetate pugna-
bant. idque eo mod0‚ ut prorsus carmine indignum sit.

Appius enim ‚ oraculum consulturus , sacerdotem templi
adit iubetque „pavidam vatem deis inmittere.” Virgo
autem non domi est ‚ sed „Castalios circum latices
nemorumque recessus''‚ curis vacam, ambulat. 3> Post
tam longum otium minime puellae rursus illum laborem
suscipere libet, non magis quam puer libenter in scholam
revertitur, sed conatur, ut mos est mulierum ‚ Appium
cassa fraude ab ardore futura noscendi absterrere. Fru—
stra autem ‚ nam dolis virginis detectiS, misera puella
passis crinibuS‚ et infula ornata, in templum impellitur3
sed etiam tum fallere conatur, nam in prima parte
templi resistit et furore simulato verba ficta quieto pec-
tore refert. Tum Appius furibundUS, quod se ludibrio

 

1) PharS. V267 sq. ,
2)’ ’,, V: 95 i. e. aetheris partem in cavernis terrae inclusam·

Locus pg. 36 adlatus est. 3) Phars. V: 120 sq.

